1. Cyflwyniad

Cafodd y geiriaduron gwirio sillafu MySpell Cymraeg eu datblygu gan 
Ganolfan Bedwyr, Prifysgol Cymru, Bangor ac maen nhw'n seiliedig ar 
y rhestri geiriau cynhwysfawr a ddefnyddiwyd gan staff y Ganolfan 
wrth iddynt gynhyrchu eu meddalwedd gwirio sillafu a gramadeg eu 
hunain, sef Cysill, a'r offer prawf-ddarllen Cymraeg ar gyfer 
Microsoft Office XP.

Mae'r geiriadur yn gywasgiad affix o restr eiriau wreiddiol sy'n 
cynnwys mwy na miliwn o wreiddeiriau ar eu gwahanol ffurfiau cryno,
treigledig, a ffurfdroëdig, etc.

Mae'r geiriadur yn gallu cynnal nodau Cymraeg arbennig fel w gydag 
acen grom (to bach) ac y gydag acen grom os caiff ei ddefnyddio o 
fewn OpenOffice.org (fersiwn 1.1 ymlaen).

2. Hawlfraint a Thrwyddedi

##########################################################################
# 
# Hawlfraint 2004, Canolfan Bedwyr, Prifysgol Cymru, Bangor.
# Cedwir pob hawl.
#
# Mae'r geiriadur hwn yn ddarostyngedig i Drwydded Gyhoeddus Gyffredinol GNU, 
# sydd i'w gweld yn http:/www.gnu.org/copyleft/gpl.html neu, yn Gymraeg, 
# yn http://www.hebffinia.com/gpl_cymraeg/index.html
#
# Caniateir ei ailddosbarthu a'i ddefnyddio ar ffurf cod ffynhonnell ac ar 
# ffurf ddeuaidd, gydag addasiadau neu hebddynt, os yw'r amodau canlynol yn 
# cael eu bodloni:
#
#  1. Rhaid i ailddosbarthiadau cod ffynhonnell gadw'r rhybudd hawlfraint 
#     uchod, y rhestr amodau hon a'r ymwrthodiad canlynol.
#
#  2. Rhaid i ailddosbarthiadau ar ffurf ddeuaidd atgynhyrchu'r rhybudd 
#     hawlfraint uchod, y rhestr amodau hon a'r ymwrthodiad canlynol yn y 
#     ddogfennaeth a/neu yn y deunyddiau eraill sy'n cael eu darparu gyda'r 
#     dosbarthiad.
#
#  3. Rhaid i'r holl addasiadau i'r cod ffynhonnell gael eu marcio 
#     yn glir fel addasiadau. Rhaid i ailddosbarthiadau deuaidd sy'n seiliedig 
#     ar god ffynhonnell addasedig gael eu marcio fel fersiynau addasedig 
#     yn y ddogfennaeth a/neu yn y deunyddiau eraill sy'n cael eu darparu 
#     gyda'r dosbarthiad.
#
#  4. Ni cheir defnyddio enw Canolfan Bedwyr neu enw Prifysgol Cymru, Bangor 
#     i gymeradwyo neu hyrwyddo cynhyrchion a geir o'r feddalwedd hon heb 
#     ganiatâd ysgrifenedig penodol ymlaen llaw.
#
# Mae'r rhaglen hon yn cael ei dosbarthu yn y gobaith y bydd yn ddefnyddiol, 
# ond HEB UNRHYW WARANT; heb hyd yn oed y warant oblygedig o FARSIANDÏAETH 
# neu FFITRWYDD AT BWRPAS ARBENNIG. Gweler Trwydded Gyhoeddus Gyffredinol 
# GNU am ragor o fanylion
#
###########################################################################

3. Cydnabyddiaeth

Cafodd y gwaith datblygu ei ariannu gan Fwrdd yr Iaith Gymraeg (http://www.bwrdd-yr-iaith.org.uk)
